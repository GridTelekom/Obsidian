* [ ] GİRİŞ
    ##### 0.1 Genel 
     Bu standard, bir bilgi güvenliği yönetim sistemi’nin kurulması, uygulanması, sürdürülmesi ve sürekli iyileştirilmesi için şartları ortaya koymak amacıyla hazırlanmıştır. Bir bilgi güvenliği yönetim sisteminin benimsenmesi, bir kuruluş için stratejik bir karardır. Kuruluşun bilgi güvenliği yönetim sisteminin kurulması ve uygulanmasında, kuruluşun ihtiyaç ve amaçları, güvenlik gereksinimleri, kullanılan kurumsal prosesler, kurumun boyutu ve yapısı etkilidir. Tüm bu etkileyen faktörlerin zaman içinde değişmesi beklenir. Bilgi güvenliği yönetim sistemi, bilginin gizliliği, bütünlüğü ve erişilebilirliğini risk yönetimi prosesini uygulayarak muhafaza eder ve ilgili taraflara risklerin doğru bir şekilde yönetildiğine dair güvence verir. Bilgi güvenliği yönetim sisteminin kurumsal prosesler ve genel yönetim yapısının bir parçası olması ve bunlar ile entegre olması ve bilgi güvenliğinin süreçlerin, bilgi sistemlerinin ve kontrollerin tasarımında dikkate alınması önemlidir. Bir Bilgi güvenliği yönetim sisteminin kuruluşun ihtiyaçları doğrultusunda ölçeklenmesi beklenir. Bu standard, iç ve dış taraflar tarafından kuruluşun kendi bilgi güvenliği gereksinimlerini karşılayıp karşılamadığına ilişkin kabiliyetinin değerlendirilmesi amacıyla kullanılabilir. Bu standarda ortaya konulan şartların sıralaması, önem derecelerini yansıtmaz veya uygulanmaları gereken sıra ile ilgili bir zorunluluk ifade etmez. Liste halindeki maddeler sadece atıf amacı ile numaralandırılmıştır. ISO/IEC 27000, bilgi güvenliği yönetim sistemleri ailesine (ISO/IEC 27003 [2], ISO/IEC 27004 [3], ISO/IEC 27005 [4], de dâhil olmak üzere ) ilgili terim ve tanımlar kapsamında atıfta bulunarak, bilgi güvenliği yönetim sitemlerine genel bakışı ve terimler sözlüğünü tarif eder.
     ##### 0.2 Diğer Yönetim Sistemi Standardları ile Uyumluluk
    Bu standard, ISO/IEC Direktifleri Birleştirilmiş ISO Yardımcı Dokümanlarının Ek SL sinde tanımlanan, genel yapı, eşdeğer alt madde başlıkları, eşdeğer metin, ortak terimler ve temel tanımları uygular, bu nedenle Ek SL’yi benimseyen diğer yönetim sistemi standardları ile uyumluluk sağlar. Ek SL de tanımlanan bu ortak yaklaşım, iki veya daha fazla yönetim sistemi standardının şartlarını sağlayan tek bir yönetim sistemini yürütmeyi seçen kuruluşlar için faydalı olacaktır.
* [ ] 1. KAPSAM
Bu standard kuruluşun bağlamı dâhilinde bir bilgi güvenliği yönetim sisteminin kurulması, uygulanması, sürdürülmesi ve sürekli iyileştirilmesi için şartları kapsar. Bu standard aynı zamanda kuruluşun ihtiyaçlarına göre düzenlenmiş bilgi güvenliği risklerinin değerlendirilmesi ve işlenmesi için şartları da içerir. Bu standardda ortaya konulan şartlar geneldir ve türleri, büyüklükleri ve doğalarından bağımsız olarak tüm kuruluşlara uygulanabilir olması hedeflenmiştir. Bir kuruluşun bu standarda uyumluluk iddiasında bulunması durumda, Madde 4 ila Madde 10 arasında belirtilen şartların herhangi birinin hariç tutulması kabul edilebilir değildir.
* [ ] 2. ATIF YAPILAN STANDART VE/VEYA DÖKÜMANLAR
Bu standartta aşağıdaki dokümanlara, tamamen veya kısmen, atıf yapılmış olup, söz konusu dokümanlar bu standardın uygulanması için zorunludur. Tarihli atıflar için sadece atıf yapılan sürüm geçerlidir. Tarihsiz atıflar için, atıf yapılan dokümanın (tüm değişiklikler dâhil olmak üzere) son sürümü geçerlidir. ISO/IEC 27000, Bilgi teknolojisi - Güvenlik teknikleri - Bilgi güvenliği yönetim sistemleri - Genel Bakış ve Terimler sözlüğü
* [ ] 3. TERİMLER
Bu dokümanın amaçları doğrultusunda ISO/IEC 27000 de verilen terimler ve tarifler geçerlidir.
* [ ] 4. KURULUŞUN BAĞLAM
    * [ ]  4.1 Kuruluşun Bağlamının Anlaşılması
       Kuruluş, amaçları ile ilgili olan ve bilgi güvenliği yönetim sisteminin hedeflenen çıktılarını başarma kabiliyetini etkileyebilecek iç ve dış hususları belirlemelidir. Not - Bu hususların belirlenmesi, ISO 31000:2009 [5] Madde 5.3 te ele alınan kuruluşun dış ve iç bağlamının oluşturulmasına atıf yapar.
    * [ ] 4.2 İlgili Tarafların İhtiyaç ve Beklentilerinin Anlaşılması
    Kuruluş aşağıdakileri belirleyecektir: 
    a) Bilgi güvenliği yönetim sistemi ile ilgili taraflar ve 
    b) Bu ilgili tarafların bilgi güvenliği ile ilgili gereksinimleri. 
    Not - İlgili tarafların gereksinimleri yasal ve düzenleyici gereksinimleri ve sözleşmeden doğan yükümlülükleri içeriyor olabilir.
    * [ ] 4.3 Bilgi güvenliği Yönetim Sisteminin Kapsamının Belirlenmesi
    Kuruluş, kapsamını oluşturabilmek için, bilgi güvenliği yönetim sisteminin sınırlarını ve uygulanabilirliğini belirlemelidir. Kuruluş, bu kapsamı belirlerken aşağıdakileri dikkate almalıdır: 
    a) Madde 4.1. de belirtilen dış ve iç hususlar, 
    b) Madde 4.2. de belirtilen şartlar ve 
    c) Kuruluş tarafından gerçekleştirilen faaliyetler arasındaki arayüzler, bağımlılıklar ve diğer kuruluşlar tarafından gerçekleştirilen faaliyetler. Kapsam yazılı bilgi olarak mevcut olmalıdır.
    * [ ] 4.4 Bilgi Güvenliği Yönetim Sistemi
    Kuruluş, kapsamını oluşturabilmek için, bilgi güvenliği yönetim sisteminin sınırlarını ve uygulanabilirliğini belirlemelidir. Kuruluş, bu kapsamı belirlerken aşağıdakileri dikkate almalıdır: 
    a) Madde 4.1. de belirtilen dış ve iç hususlar, 
    b) Madde 4.2. de belirtilen şartlar ve 
    c) Kuruluş tarafından gerçekleştirilen faaliyetler arasındaki arayüzler, bağımlılıklar ve diğer kuruluşlar tarafından gerçekleştirilen faaliyetler. Kapsam yazılı bilgi olarak mevcut olmalıdır.
* [ ] 5. LİDERLİK
    * [ ] 5.1 Liderlik ve  Bağlılık
    Üst yönetim bilgi güvenliği yönetim sistemi ile ilgili olarak aşağıdakileri yerine getirerek, liderlik ve bağlılık göstermelidir: 
    a) Bilgi güvenliği politikası ve bilgi güvenliği amaçlarının oluşturulmasını ve kuruluşun stratejik yönü ile uyumlu olmasının temin edilmesi, 
    b) Bilgi güvenliği yönetim sisteminin şartlarının kuruluşun süreçleri ile bütünleştirilmesinin temin edilmesi, c) Bilgi güvenliği yönetim sistemi için gerekli olan kaynakların erişilebilirliğinin temin edilmesi, ç) Etkin bilgi güvenliği yönetiminin ve bilgi güvenliği yönetim sisteminin şartlarına uyum sağlamanın öneminin duyurulması, 
    d) Bilgi güvenliği yönetim sisteminin hedeflenen çıktılarının başarılmasının temin edilmesi, 
    e) Bilgi güvenliği yönetim sisteminin etkinliğine katkı sağlamaları için kişilerin yönlendirilmesi ve desteklenmesi, 
    f) Sürekli iyileştirmenin desteklenmesi ve 
    g) Kendi sorumluluk alanlarında liderliklerini sergileyebilmeleri için diğer ilgili yönetim rollerinin desteklenmesi
    * [ ] 5.2 Politika
    Üst yönetim aşağıdakileri karşılayan bir bilgi güvenliği politikası oluşturmalıdır: 
    a) Kuruluşun amacına uygun, 
    b) Bilgi güvenliği amaçlarını içeren (Bk. Madde 6.2) veya bilgi güvenliği amaçlarını belirlemek için bir çerçeve sağlayan, 
    c) Bilgi güvenliği ile ilgili uygulanabilir şartların karşılanmasına dair bir taahhüt içeren ve 
    d) Bilgi güvenliği yönetim sisteminin sürekli iyileştirilmesi için bir taahhüt içeren bilgi güvenliği politikası, Bilgi güvenliği politikası: 
    e) Yazılı bilgi olarak mevcut olmalı, 
    f) Kuruluş içinde duyurulmalı ve 
    g) Uygun olan ilgili taraflarca erişilebilir olmalıdır.
    * [ ] 5.3 Kurumsal Roller, Sorumluluklar ve Yetkiler
    Üst yönetim, bilgi güvenliği ile ilgili olan roller için sorumluluk ve yetkilerin atanmasını ve duyurulmasını temin etmelidir. Üst yönetim aşağıdakiler için sorumluluk ve yetki ataması yapmalıdır: 
    a) Bilgi güvenliği yönetim sisteminin bu standardın şartlarına uyum sağlamasını temin etmek ve 
    b) Üst yönetime bilgi güvenliği yönetim sisteminin performansı hakkında raporlama. 
    Not - Üst yönetim, kuruluş içinde bilgi güvenliği yönetim sisteminin performansının raporlanması için sorumluluklar ve yetkiler atayabilir.
* [ ] 6. PLANLAMA
    * [ ] 6.1 Risk ve Fırsatları Ele Alan Faaliyetler
    6.1.1. Genel Bilgi güvenliği yönetim sistemi planlaması yaparken, kuruluş Madde 4.1 de atıf yapılan hususları ve Madde 4.3. de atıf yapılan şartları göz önünde bulundurmalı ve aşağıdakilerin gerçekleştirilmesi için gerekli olan riskleri ve fırsatları belirlemelidir: 
    a) Bilgi güvenliği yönetim sisteminin amaçlanan çıktıları sağlayabilmesinin temin edilmesi,
    b) İstenmeyen etkilerin önlenmesi veya azaltılması ve 
    c) Sürekli iyileştirmenin başarılması, Kuruluş aşağıdakileri planlamalıdır: 
    d) Bu risk ve fırsatların ele alınması için faaliyetler ve 
    e) Aşağıdakilerin nasıl gerçekleştirileceği, 
    1) Faaliyetleri, bilgi güvenliği yönetim sistemi süreçleri ile bütünleştirme ve uygulama, 
    2) Faaliyetlerin etkinliğinin değerlendirilmesi.
    6.1.2. Bilgi güvenliği risk değerlendirmesi Kuruluş aşağıda belirtilen şartları yerine getiren bir bilgi güvenliği risk değerlendirmesi sürecini tanımlamalı ve uygulamalıdır: 
    a) Aşağıdakileri içeren bilgi güvenliği risk kriterlerinin oluşturulması ve sürdürülmesi: 
    1) Risk kabul kriterleri ve 
    2) Bilgi güvenliği risk değerlendirmesi yapılması için kriterler, 
    b) Tekrarlanan bilgi güvenliği risk değerlendirmelerinin tutarlı, geçerli ve karşılaştırılabilir sonuçlar üretmesinin temin edilmesi, 
    c) Bilgi güvenliği risklerinin tespit edilmesi: 
    1) Bilgi güvenliği yönetim sistemi kapsamı dâhilindeki bilginin gizlilik, bütünlük ve erişilebilirlik kayıpları ile ilgili risklerin tespit edilmesi için bilgi güvenliği risk değerlendirme prosesinin uygulanması ve 
    2) Risk sahiplerinin belirlenmesi, 
    d) Bilgi güvenliği risklerinin analiz edilmesi: 
    1) Madde 6.1.2 c) 1) de belirlenen riskler gerçekleştiği takdirde muhtemel sonuçların değerlendirilmesi, 
    2) Madde 6.1.2 c) 1) de belirlenen risklerin gerçekleşmesi ihtimalinin gerçekçi bir şekilde değerlendirilmesi ve 
    3) Risk seviyelerinin belirlenmesi, 
    e) Bilgi güvenliği risklerinin değerlendirilmesi: 
    1) Risk analizi sonuçlarının Madde 6.1.2 a) da oluşturulan risk kriterleri ile karşılaştırılması ve 
    2) Analiz edilen risklerin risk işleme için önceliklendirilmesi. Kuruluş bilgi güvenliği risk değerlendirme süreci ile ilgili olarak yazılı bilgileri muhafaza etmelidir. 6.1.3. Bilgi güvenliği risk işleme Kuruluş aşağıdakileri gerçekleştirmek için bir bilgi güvenliği risk işleme süreci tanımlamalı ve uygulamalıdır: 
    a) Risk değerlendirme sonuçlarını dikkate alarak uygun bilgi güvenliği risk işleme seçeneklerinin seçilmesi, b) Seçilen bilgi güvenliği risk işleme seçeneklerinin uygulanmasında gerekli olan tüm kontrollerin belirlenmesi, Not - Kuruluşlar, gerektiğince kontroller tasarlayabilir veya herhangi bir kaynaktan belirleyebilir. 
    c) Yukarıdaki Madde 6.1.3 b) de belirlenen kontroller ile Ek A daki kontrollerin karşılaştırılması ve gerekli hiçbir kontrolün gözden kaçırılmadığının doğrulanması, 
    Not 1 - Ek A geniş kapsamlı bir kontrol amaçları ve kontroller listesi içermektedir. Bu standardın kullanıcıları, hiçbir gerekli kontrolün gözden kaçırılmaması için Ek A ya yönlendirilirler. 
    Not 2 - Seçilen kontroller kontrol amaçlarını dolaylı olarak içermektedir. Ek A da listelenen kontrol amaçları ve kontroller eksiksiz değildir ve ilave kontrol amaçları ve kontrollere ihtiyaç duyulabilir. 
    d) Gerekli kontrolleri (Bk. Madde 6.1.3b) ve c)), bunların dahil edilmesinin gerekçelendirmesi, uygulanıp uygulanmadıklarını ve Ek A dan kontrollerin dışarıda bırakılmasının gerekçelendirmesini içeren bir Uygulanabilirlik Bildirgesi üretilmesi,
    e) Bir bilgi güvenliği risk işleme planının formüle edilmesi ve 
    f) Bilgi güvenliği risk işleme planına dair risk sahiplerinin onayının alınması ve artık bilgi güvenliği risklerinin kabulü Kuruluş, bilgi güvenliği risk işleme süreci ile ilgili yazılı bilgileri muhafaza etmelidir. Not - Bu standarddaki bilgi güvenliği risk değerlendirme ve işleme süreci ISO 31000[5] de verilen ilkeler ve genel kılavuzlarla eşgüdümlüdür.
    * [ ] 6.2 Bilgi Güvenliği Amaçları ve Bu Amaçları Başarmak İçin Planlama
    Kuruluş, uygun işlevler ve seviyelerde bilgi güvenliği amaçlarını tesis etmelidir. Bilgi güvenliği amaçları aşağıdakileri sağlamalıdır: 
    a) Bilgi güvenliği politikası ile tutarlı olmalı, 
    b) Ölçülebilir olmalı (uygulanabilirse), 
    c) Uygulanabilir bilgi güvenliği şartlarını ve risk değerlendirme ve risk işlemenin sonuçlarını dikkate almalı, d) Duyurulmalı ve 
    e) Uygun şekilde güncellenmelidir. Kuruluş bilgi güvenliği amaçları ile ilgili yazılı bilgileri muhafaza etmelidir. Kuruluş bilgi güvenliği amaçlarını nasıl başaracağını planlarken, aşağıdakileri belirlemelidir: 
    f) Ne yapılacağı, 
    g) Hangi kaynakların gerekli olacağı, 
    h) Kimin sorumlu olacağı, 
    i) Ne zaman tamamlanacağı ve 
    j) Sonuçların nasıl değerlendirileceği.
* [ ] 7. DESTEK
    * [ ] 7.1 Kaynaklar
    Kuruluş bilgi güvenliği yönetim sisteminin kurulması, uygulanması, sürdürülmesi ve sürekli iyileştirilmesi için gerekli olan kaynakları belirlemeli ve sağlamalıdır.
    * [ ] 7.2 Yeterlilik
    Kuruluş aşağıdakileri yapmalıdır: 
    a) Bilgi güvenliği performansını etkileyen kendi kontrolü altında çalışan kişilerin gerekli yeterliliklerinin belirlenmesi, 
    b) Uygun öğretim, eğitim veya tecrübe temelinde bu kişilerin yeterliliklerinin temin edilmesi, 
    c) Uygun olduğu durumlarda, gerekli yeterliliğin sağlanması için girişimde bulunulması ve bu girişimlerin etkinliğinin değerlendirilmesi ve 
    d) Yeterliliğin delili olarak uygun yazılı bilgilerin muhafaza edilmesi. Not - Uygulanabilir girişimler örneğin, mevcut çalışanların eğitimlerinin sağlanması, yol gösterilmesi veya görev değişikliği ya da yeterlilik sahibi kişilerin çalıştırılması veya sözleşme yapılması şeklinde olabilir.
    * [ ] 7.3 Farkındalık
    Kuruluşun kontrolü dâhilinde görev yapan kişiler aşağıdakilerin farkında olmalıdır: 
    a) Bilgi güvenliği politikası, 
    b) İyileştirilmiş bilgi güvenliği performansının faydaları da dâhil bilgi güvenliği yönetim sisteminin etkinliğine yaptıkları katkı ve 
    c) Bilgi güvenliği yönetim sistemi şartlarına uyum sağlamama’nın sonuçları.
    * [ ] 7.4 İletişim
    Kuruluş aşağıdakileri içeren bilgi güvenliği yönetim sistemi ile ilgili dâhili ve harici iletişim ihtiyaçlarını belirlemelidir:
    a) İletişimin konusu, 
    b) Ne zaman iletişim kurulacağı, 
    c) Kiminle iletişim kurulacağı, 
    d) Kimin iletişim kuracağı ve 
    e) İletişimin hangi süreçten etkileneceği.
    * [ ] 7.5 Yazılı Bilgiler
    7.5.1 Genel Kuruluşun bilgi güvenliği yönetim sistemi aşağıdakileri içermelidir: 
    a) Bu standardın gerektirdiği yazılı bilgiler ve 
    b) Kuruluş tarafından bilgi güvenliği yönetim sisteminin etkinliği için gerekli olduğu belirlenen yazılı bilgiler. Not - Bir bilgi güvenliği yönetim sistemi için yazılı bilgilerin boyutu aşağıdakiler temelinde bir kuruluştan diğer kuruluşa değişebilir:
	1) Kuruluşun büyüklüğü ve faaliyetlerinin, süreçlerinin, ürünlerinin ve hizmetlerinin türleri, 
	2) Süreçlerin ve etkileşimlerinin karmaşıklığı ve
	3) Kişilerin yeterliliği. 7.5.2 Oluşturma ve güncelleme Kuruluş, yazılı bilgileri oluştururken ve güncellerken, aşağıdakileri uygun bir şekilde temin etmelidir: 
    a) Tanımlama ve tarif etme (örneğin, bir başlık, tarih, yazar veya referans numarası), 
    b) Biçim (örneğin; dil, yazılım sürümü, grafikler) ve ortam (örneğin, kâğıt, elektronik) ve 
    c) Uygunluğun ve doğruluğun gözden geçirilmesi ve onaylanması.
	7.5.3 Yazılı bilgilerin kontrolü Bilgi güvenliği yönetim sistemi ve bu standardın gerektirdiği yazılı bilgiler aşağıdakileri temin etmek için kontrol edilmelidir: 
	a) Gereken yerde ve zamanda kullanım için erişilebilir ve uygun olması ve 
	b) Doğru bir şekilde korunması (örneğin, gizlilik kaybından, uygun olmayan kullanımdan veya bütünlük kaybından). Yazılı bilgilerin kontrolü için, kuruluş uygunluğuna göre aşağıdaki faaliyetleri ele almalıdır: 
	c) Dağıtım, erişim, getirme ve kullanım, 
	d) Okunaklılığın korunması da dâhil olmak üzere saklama ve koruma, 
	e) Değişikliklerin kontrolü (örneğin sürüm kontrolü) ve 
	f) Muhafaza etme ve yok etme. Kuruluş tarafından bilgi güvenliği yönetim sisteminin planlaması ve işletimi için gerekli olduğu belirlenen dış kaynaklı yazılı bilgiler, uygun şekilde tespit edilmeli ve kontrol edilmelidir. Not - Erişim, sadece yazılı bilgilerin görüntülenmesi konusunda bir izin kararını veya yazılı bilgileri görüntüleme ve değiştirmeye dair izin ve yetkiyi ifade eder.
* [ ] 8. İLETİŞİM 
    * [ ] 8.1 İşletimsel Planlama ve Kontrol
    Kuruluş bilgi güvenliği şartlarını karşılamak ve Madde 6.1’de belirlenen faaliyetleri gerçekleştirmek için gerekli olan süreçleri planlamalı, uygulamalı ve kontrol etmelidir. Kuruluş, Madde 6.2’de belirlenen bilgi güvenliği amaçlarını başarmak için aynı zamanda planları uygulamalıdır. Kuruluş, süreçlerin planlandığı gibi yürütüldüğünden emin olduğu noktaya kadar yazılı bilgileri saklamalıdır. Kuruluş, planlanan değişiklikleri kontrol etmeli ve istenmeyen değişikliklerin sonuçlarını gözden geçirerek, gerekiyor ise kötü etkileri azaltmak için eyleme geçmelidir. Kuruluş, dış kaynaklı süreçlerin belirlenmesini ve kontrol edilmesini temin etmelidir.
    * [ ] 8.2 Bilgi Güvenliği Risk Değerlendirme
    Kuruluş, Madde 6.1.2 a) da belirtilen kriterleri de dikkate alarak, bilgi güvenliği risk değerlendirmelerini planlanan aralıklarda veya önemli değişiklikler önerildiğinde veya meydana geldiğinde gerçekleştirmelidir. Kuruluş, bilgi güvenliği risk değerlendirmesinin sonuçlarına dair yazılı bilgileri muhafaza etmelidir
    * [ ] 8.3 Bilgi Güvenliği Risk İşleme
    Kuruluş, bilgi güvenliği risk işleme planını uygulamalıdır. Kuruluş, bilgi güvenliği risk işlemesinin sonuçlarına ait yazılı bilgileri muhafaza etmelidir.
* [ ] 9. PERFORMANS DEĞERLENDİRME
    * [ ] 9.1 İzleme, Ölçme, Analiz ve Değerlendirme
    Kuruluş, bilgi güvenliği performansı ve bilgi güvenliği yönetim sisteminin etkinliğini değerlendirmelidir. Kuruluş aşağıdakileri belirlemelidir: 
    a) Bilgi güvenliği süreçleri ve kontrolleri dâhil olmak üzere neyin izlenmesi ve ölçülmesinin gerekli olduğu, b) Geçerli sonuçları temin etmek için, uygun İzleme, ölçme, analiz ve değerlendirme yöntemleri, Not - Seçilen yöntemlerin geçerli kabul edilebilmesi için karşılaştırılabilir ve tekrar üretilebilir sonuçlar üretmesi gerekmektedir. 
    c) İzleme ve ölçmenin ne zaman yapılacağı, 
    d) İzlemeyi ve ölçmeyi kimin yapacağı, 
    e) İzleme ve ölçme sonuçlarının ne zaman analiz edileceği ve değerlendirileceği ve 
    f ) Bu sonuçları kimin analiz edeceği ve değerlendireceği. Kuruluş, izleme ve ölçme sonuçlarına dair delil olarak uygun yazılı bilgileri muhafaza etmelidir.
    * [ ] 9.2 İç Tetkik
    Kuruluş, bilgi güvenliği yönetim sisteminin, aşağıdaki hususları yerine getirip getirmediği konusunda bilgi elde etmek için planlanan aralıklarda iç tetkikler gerçekleştirmelidir: 
    a) Aşağıdakilerle uyumlu olup olmadığı,
	1) Bilgi güvenliği yönetim sistemi ile ilgili olarak kuruluşun kendi şartları ve 
	2) Bu standardın şartları, 
	b) Etkin bir şekilde uygulanması ve sürdürülmesi. Kuruluş aşağıdakileri gerçekleştirmelidir: 
	c) Sıklık, yöntemler, sorumluluklar, gereksinimleri planlama ve raporlama da dâhil olmak üzere bir tetkik programının/programlarının planlanması, oluşturulması, uygulanması ve sürdürülmesi. Tetkik programı/programları ilgili süreçlerin önemini ve önceki tetkiklerin sonuçlarını dikkate almalıdır, 
	d) Her bir tetkik için tetkik kriterlerinin ve kapsamın tanımlanması, 
	e) Tetkik sürecinin tarafsızlığı ve objektifliğini temin edecek şekilde tetkikçilerin seçimi ve tetkiklerin yürütülmesi, 
	f ) Tetkik sonuçlarının uygun yönetim kademesine raporlanmasının temin edilmesi ve 
	g) Tetkik programı/programları ve tetkik sonuçlarının delil teşkil eden yazılı bilgilerinin muhafaza edilmesi.
    * [ ] 9.3 Yönetim Gözden Geçirmesi
    Üst yönetim bilgi güvenliği yönetim sisteminin sürekli uygunluğunu, doğruluğunu ve etkinliğini temin etmek için planlı aralıklarla gözden geçirmelidir. Yönetimin gözden geçirmesi aşağıdakileri ele almalıdır: 
    a) Önceki yönetimin gözden geçirmelerinden gelen görevlerin durumu, 
    b) Bilgi güvenliği yönetim sistemini ilgilendiren dış ve iç konulardaki değişiklikler, 
    c) Aşağıdakiler deki gelişmeler dâhil bilgi güvenliği performansına dair geri bildirim:
    1) Uygunsuzluklar ve düzeltici faaliyetler, 
    2) İzleme ve ölçme sonuçları, 
    3) Tetkik sonuçları ve 
    4) Bilgi güvenliği amaçlarının yerine getirilmesi, 
    d) İlgili taraflardan geri bildirimler, 
    e) Risk değerlendirme sonuçları ve risk işleme planının durumu ve 
    f ) Sürekli iyileştirme için fırsatlar. Yönetimin gözden geçirmesi çıktıları, sürekli iyileştirme fırsatlarına ve bilgi güvenliği yönetim sisteminde gerekli olan değişiklikler için tüm ihtiyaçlara dair kararları içermelidir. Kuruluş, yönetimin gözden geçirmesinin sonuçlarının delili olarak yazılı bilgileri muhafaza etmelidir
* [ ] 10. İYİLEŞTİRME
    * [ ] 10.1 Uygunsuzluk ve Düzeltici Faaliyet
    Bir uygunsuzluk oluştuğunda, kuruluş aşağıdakileri yerine getirmelidir: 
    a) Uygunsuzluğa tepki verilmesi ve mümkün olması durumunda: 
    1) Kontrol edilmesi ve düzeltmek için eyleme geçilmesi ve 
    2) Sonuçları ile ilgilenilmesi, 
    b) Aşağıdakilerin yerine getirilmesi yoluyla, uygunsuzluğun başka bir yerde tekrar etmemesi veya oluşmaması için nedenlerinin giderilmesi amacıyla eyleme geçme ihtiyacının değerlendirilmesi: 
    1) Uygunsuzluğu gözden geçirerek, 
    2) Uygunsuzluğun nedenleri belirlenerek ve 
    3) Benzer uygunsuzlukların var olup olmadığını veya olasılıkla gerçekleşip gerçekleşmeyeceğini belirleyerek, 
    c) Gerekli tüm faaliyetlerin uygulanması, 
    d) Tüm düzeltici faaliyetlerin etkinliğinin gözden geçirilmesi ve 
    e) Gerekli olan durumlarda bilgi güvenliği yönetim sisteminde değişikliklerin yapılması. Düzeltici faaliyetler, karşılaşılan uygunsuzlukların etkilerine uygun olmalıdır. Kuruluş aşağıdakilerin delili olarak yazılı bilgileri muhafaza etmelidir: 
    f ) Uygunsuzlukların doğası ve gerçekleştirilen müteakip eylemler ve 
    g) Herhangi bir düzeltici faaliyetin sonuçları.
    * [ ] 10.2 Sürekli İyileştirme
    Kuruluş, bilgi güvenliği yönetim sisteminin uygunluğunu, doğruluğunu ve etkinliğini sürekli olarak iyileştirmelidir.
* [ ] EK/A REFERANS KONTROL AMAÇLARI VE KONTROLLERİ
