---
title: 'TT Faturalarının Faiz Oranları ve Hesaplamaları'
theme: knowledge-base
---

Bu döküman Türk Telekoma tarafından düzenlenmiş BTK tarafından kabul görmüş referans teklifler ve ilgili hizmete ait imzalanan sözleşmeler esas alınarak kapatılan devrelerin Türk Telekom tarafından bankada faizlendirildiğini ve ilgili faizin faturalandırıldığını tespit üzerine hazırlanmıştır. Faturaların referans teklif uyarınca vadesi geçtikten sonra nasıl faizlendirileceği ve uygulanması gereken gecikme bedellerine ait maddelere ve açıklamalara aşağıda yer verilmiştir.

## RAFMET 

(REFERANS AL-SAT YÖNTEMİYLE ATM/FR/ME İNTERNET TOPTAN SATIŞ SÖZLEŞMESİ 22.02.2022)

 Al-sat yöntemiyle Atm/Fr/Me İnternet Toptan Satış referans teklifi 22.02.2022 tarihli olup eklerinde yer alan usul esas ve ücretler kapsamında ilgili devrelere uygulanacak faiz oranlarının belirlendiği madde;

"4.6. Taraflarca düzenlenecek faturaların diğer tarafça son ödeme tarihine kadar ödenmemesi halinde, ödemeyi yapmayan taraf, faturayı düzenleyen tarafın kendisinden olan alacağının muaccel olduğu tarihten, ödemenin fiilen yapıldığı tarihe kadar T.C. Merkez Bankasının kısa vadeli avanslara uyguladığı değişen oranlardaki avans faiz oranı esas alınarak hesaplanacak gecikme faizinin yanı sıra, ayrıca yıllık %5 oranında gecikme cezası ödeyecektir. Gecikme faizi ve gecikme cezası sadece alacağın muaccel olduğu tarihten, ödemenin fiilen yapıldığı tarihe değin geçen gün için talep edilebilir. Gecikme dönemi içinde uygulanacak faiz oranı veya oranları için, T.C. Merkez Bankası’nın kısa vadeli avanslara uyguladığı değişen oranlardaki avans faiz oranı kullanılacaktır. " şeklindedir.

Günlük faiz oranı % 0,0136986 şeklinde işleme alınacaktır.

4.3.3.1.5. Ödemelerde gecikmeye düşülmesi halinde, ödeme; gecikme bedeli, vadesi geçmiş ödeme ve tahakkuk etmiş bakiye tutar sıralamasını takip edecektir.


O halde Merkez Bankası' nın kısa vadeli avanslara uyguladığı avans faiz oranlarına bakalım;

#### MB Kısa Vadeli Avans Faiz Oranları

MB kısa vadeli avanslara uyguladığı değişken oranlardaki avans faiz oranı yine www.tcmb.gov.tr adresinde aşağıda belirtilen kaynak linkten ilgili yıllara ait yüzdelik oranlar dikkate alınarak hesaplamalara dahil edilir.

31.12.2021 tarihli açıklanan avans faiz oranı %15,75 olup günlük % 0,043150 olarak hesaplanmıştır.
31.12.2022 tarihinde belirlenen avans faiz oranı %10,75 olup günlük % 0,029452 olarak hesaplamalara dahil edilmiştir.

Kaynak: https://www.tcmb.gov.tr/wps/wcm/connect/TR/TCMB+TR/Main+Menu/Temel+Faaliyetler/Para+Politikasi/Reeskont+ve+Avans+Faiz+Oranlari

## KURUMSAL GÜVENLİK SÖZLEŞMESİ 

DDOS ATAK ÖNLEME HİZMETİ (DAĞITIK SERVİS DIŞI BIRAKMA 18/10/2022)

Kurumsal güvenlik ile alakalı faiz oranları hesaplanırken 18/10/2022 tarihinde imzalanmış olan Kurumsal Güvenlik Hizmetleri Sözleşmesi esas alınmıştır.

Sözleşmede yer alan ilgili madde aşağıdaki şekildedir;

"6.ÖDEMELER 

6.7. Hizmeti alan fatura tutarlarını, Türk Telekom'un belirleyeceği şekilde ilgili tahsilat birimlerine öder. Faturada belirtilen son ödeme tarihini geçen ödemeler için hizmeti alan ücretlerin zamanında ve usulüne göre ödememesi nedeniyle, Türk Telekom tarafından ekonomik veriler dikkate alınarak belirlenen ve düzenlenen faturalarda yer alan faiz oranı uygulanmak suretiyle hesaplanacak gecikme bedelini,  ayrıca bu Sözleşmenin feshedilmesi halinde fesih tarihinden ödemenin yapılacağı tarihe kadar tahakkuk ettirilecek T.C. Merkez Bankasının Kısa Vadeli Avanslar için uyguladığı değişen oranlardaki Avans Faizini Ödeyeceğini taahhüt eder."

"Gecikme bedeli günlük olarak iptal tarihinin olduğu dönem uygulanan gecikme %sinde uygulanmıştır. Faiz bedeli iptal tarihinin olduğu dönemden başlayarak merkez bankası kısa vadeli borçlara uyguladığı avans faiz oranı değişken oranlı olarak hesaplanmıştır."
(T002022000003344 fatura numarasına ait fatura açıklama metni)

## RİPVAE 

(REFERANS IP SEVİYESİNDE VERİ AKIŞ ERİŞİMİ TEKLİFİ 09/03/2023 )

İşbu referans 09/03/2023 tarihinde güncellenmiş olup IP seviyesinde veri akış erişimi teklifinin amacı işletmecinin, Türk Telekom’un sahip olduğu xDSL şebekesi üzerinden abonelerine IP Seviyesinde Veri Akış Erişimi modeli ile hizmet sunabilmesi için gerekli olan usul, esas ve ücretleri içermektedir.

Burada faiz oranları ile ilgili belirtilen husular şu şekildedir;

4.5. Taraflarca düzenlenecek faturaların diğer tarafca son ödeme tarihine kadar ödenmemesi halinde, ödemeyi yapmayan taraf, faturayı düzenleyen tarafın kendisinden olan alacağının muaccel olduğu tarihten, ödemenin fiilen yapıldığı tarihe kadar T.C. Merkez Bankası’nın kısa vadeli avanslara uyguladığı değişen oranlardaki avans faiz oranı esas alınarak hesaplanacak gecikme faizinin yanı sıra, ayrıca yıllık % 5 oranında gecikme cezası ödeyecektir. Gecikme faizi ve gecikme cezası sadece alacağın muaccel olduğu tarihten, ödemenin fiilen yapıldığı tarihe değin geçen gün için talep edilebilir.
Gecikme cezası yıllık %5 olduğundan günlük % 0,013698 olarak hesaplara dahil edilecektir.

Gecikme dönemi içinde uygulanacak faiz oranı veya oranları için, T.C. Merkez Bankası’nın kısa vadeli avanslara uyguladığı değişen oranlardaki avans faiz oranı kullanılacaktır.

Yukarıda bahse konu olduğu üzere T.C. Merkez Bankası kısa vadeli avanslara uyguladığı değişen oranlardaki avans faiz oranı ise;
31.12.2021 tarihli açıklanan avans faiz oranı %15,75 olup günlük % 0,043150 olarak hesaplanmıştır.
31.12.2022 tarihinde belirlenen avans faiz oranı %10,75 olup günlük % 0,029452 olarak hesaplamalara dahil edilmiştir.

4.6. Ödemelerde gecikmeye düşülmesi halinde, ödeme; gecikme bedeli, vadesi geçmiş ödeme ve tahakkuk etmiş bakiye tutar sıralamasını takip edecektir.

## ROYTEB

(REFERANS ORTAK YERLEŞİM ve TESİS PAYLAŞIMI TEKLİFİ 29/03/2022)

İşbu Referans Ortak Yerleşim ve Tesis Paylaşımı Teklifinin amacı: Arabağlantı veya Yerel Ağa Ayrıştırılmış Erişim veya Veri Akış Erişimi hizmetleri için Türk Telekom’un sahip olduğu tesis ve altyapı üzerinden, yer kullanımı, enerji, klimatizasyon hizmetleri ile Yeraltı ve/veya Havai Tesislerin paylaşımı hizmetleri ve F/O Kablo Altyapıları ile Bina Girişi ve/veya Bina İçi Bağlantı hizmetlerinden faydalanmak isteyen İşletmecilere ait taleplerin değerlendirilmesi ve karşılanmasına ilişkin usul, esas ve ücretleri belirlemektir.

Referans teklifi incelediğimizde faiz oranlarının belirtildiği madde şu şekildedir;

"8.4. Türk Telekom tarafından düzenlenecek faturaların son ödeme tarihine kadar ödenmemesi halinde, süresi içerisinde ödenmeyen alacağın muaccel olduğu tarihten, ödemenin fiilen yapıldığı tarihe kadar T.C. Merkez Bankası’nın kısa vadeli avanslara uyguladığı değişen oranlardaki avans faiz oranı esas alınarak hesaplanacak gecikme faizinin yanı sıra, ayrıca yıllık %10 oranında gecikme cezası ödenecektir. Gecikme faizi ve gecikme cezası sadece alacağın muaccel olduğu tarihten, ödemenin fiilen yapıldığı tarihe değin geçen Gün için talep edilebilir. Gecikme dönemi içinde uygulanacak faiz oranı veya oranları için, T.C. Merkez Bankası’nın kısa vadeli avanslara uyguladığı değişen oranlardaki avans faiz oranı kullanılacaktır."

Gecikme cezası yıllık %10 olacağından günlük gecikme cezası oranı % 0,027397 şeklinde hesaplamalara dahil edilmiştir.

Daha önce bahsedildiği üzere T.C. Merkez Bankası kısa vadeli avanslara uyguladığı değişen oranlardaki avans faiz oranı ise;
31.12.2021 tarihli açıklanan avans faiz oranı %15,75 olup günlük % 0,043150 olarak hesaplanmıştır.
31.12.2022 tarihinde belirlenen avans faiz oranı %10,75 olup günlük % 0,029452 olarak hesaplamalara dahil edilmiştir.

"9.6. Ödemelerde gecikmeye düşülmesi halinde, ödeme; gecikme bedeli, vadesi geçmiş ödeme ve tahakkuk etmiş bakiye tutar sıralamasını takip edecektir."

## RAST

(REFERANS AL-SAT YÖNTEMİYLE XDSL TOPTAN SATIŞ TEKLİFİ 22/02/2022)

Servis Sağlayıcı’nın, Türk Telekom’un mevcut xDSL şebekesi üzerinden kullanıcılarına hizmet sunmasına dair usul, esas ve ücretlerin belirlendiği bu referans teklif 22/02/2022 tarihinde güncellenmiştir. İlgili tarihe ait referans teklifte faizlendirilecek faturalar ile ilgili aşağıdaki maddeler belirtilmiştir;

4.3.3.1.4. Türk Telekom tarafından düzenlenecek faturaların son ödeme tarihine kadar ödenmemesi halinde, süresi içerisinde ödenmeyen alacağın muaccel olduğu tarihten, ödemenin fiilen yapıldığı tarihe kadar T.C. Merkez Bankasının kısa vadeli avanslara uyguladığı değişen oranlardaki avans faiz oranı esas alınarak hesaplanacak gecikme faizinin yanı sıra, ayrıca yıllık %10 gecikme cezası ödenecektir. Gecikme faizi ve gecikme cezası sadece alacağın muaccel olduğu tarihten, ödemenin fiilen yapıldığı tarihe değin geçen gün için talep edilebilir. Gecikme dönemi içinde uygulanacak faiz oranı veya oranları için, T.C. Merkez Bankasının kısa vadeli avanslara uyguladığı değişen oranlardaki avans faiz oranı kullanılacaktır. 

Gecikme cezası yıllık %10 olarak belirtildiğinden günlük gecikme cezası %0,027397 olarak hesaplanmıştır.
Daha önce bahsedildiği üzere T.C. Merkez Bankası kısa vadeli avanslara uyguladığı değişen oranlardaki avans faiz oranı ise;
31.12.2021 tarihli açıklanan avans faiz oranı %15,75 olup günlük % 0,043150 olarak hesaplanmıştır.
31.12.2022 tarihinde belirlenen avans faiz oranı %10,75 olup günlük % 0,029452 olarak hesaplamalara dahil edilmiştir.

4.3.3.1.5. Ödemelerde gecikmeye düşülmesi halinde, ödeme; gecikme bedeli, vadesi geçmiş ödeme ve tahakkuk etmiş bakiye tutar sıralamasını takip edecektir.

